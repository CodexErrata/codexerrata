<!-- title: Kulturlager  -->
<!-- title: Kulturlager -->
<blockquote>
<p>The details are not the details. They make the design.</p>
<footer>— Charles Eames</footer>
</blockquote>
<div class="container">
This paper examines the relationship between typography and readability in digital long-form content. We find that classical typographic principles remain highly relevant in the age of screens.
</div>
Det senaste halvårets resande har givit mig mycket tid att fundera på kulturella skillnader. Jag tror kultur kan segmenteras i tre lager, och att människors oförmåga att se alla tre lett till de vitt skilda attityderna kring multikulturalism. 

Explicit kultur kan sammanfattas som all kultur som kan fångas på bild. Det är matkultur, högtider, språk, musik, konst. Det är lättillgängligt - du kan få en ganska bra bild av en plats explicita kultur på en weekendresa. När socialliberaler talar om multikulturalismens fördelar syftar de vanligtvis på den explicita kulturen; vi är lyckligt lottade som kan ta del av dumplings och köttbullar, reggae och techno, arabesk ornamentik och mexikansk muralism, allt på samma plats. Den explicita multikulturalismen är relativt okontroversiell. Inte ens de mest socialkonservativa politikerna vill bli av med [[kinahak|nom nom nom kinamat]] eller reggae.

Kulturkakans nästa lager är det sociala lagret. Medan socialliberaler/vänstern/multikulturalismens förkämpar dirigerar sitt fokus mot explicit kultur, tenderar deras motparter på den socialkonservativa/höger-sidan fokusera på det sociala lagret. Här finner du skillnader i hur man förväntas agera socialt. Exemplen är oberäkneliga, men några som kommer i åtanke är kösystem kontra det mer kaotiska "starkast först" systemet, vilka samtalsämnen som tillåts i olika kontexter, och politiska värderingsfrågor som synen på könsroller och homosexuella. Dessa typer av kulturella skillnader är onekligen mer svårförenliga; jag minns hur illa tillmods jag blev första gången jag skulle handla i en smockfull affär i Jerusalems arabiska kvarter och förstod att jag var tvungen att armbåga mig fram om jag ville ta mig till kassan. Däremot tror jag att det går, för den som är villig, att lära sig en annan social kultur, även som vuxen. 

Det tredje, djupaste lagret är det bortglömda kognitiva lagret. Detta innefattar inte vad du tänker (detta placeras i det sociala lagret), utan hur, och eftersom hur du tänker programmeras så tidigt är det ytterst svårt att förstå att det finns andra sätt att tänka. 

Ett exempel är den västerländska synen på människan som en ekonomiskt rationell aktör. Från Milton Friedman till Marx, västerländska tänkare utgår från att varje person kan approximeras som homo economicus. Detta tankesätt formade 1900-talets västerländska diplomati: stötta U-länder ekonomiskt så kommer de bli pro-västliga och fridfulla. Först 2001 började folk seriöst tvivla på denna modell, efter att Osama Bin Laden, oljemiljardär från ett medelrikt land, anordnade elfte september. 

Ett ännu intressantare exempel är Japan under andra världskriget. Aristoteles motsägelselag, att två ömsesidigt uteslutande satser inte kan vara sanna samtidigt, är definierande för västerländskt samhälle och inpräntat i oss från barnsben. Detta tankesätt fanns inte i Japan. Därför uppstod ett, för den västerländska hjärnan, underligt fenomen. Japanerna drevs av otrolig lojalitet, och hade samtidigt ett jätteproblem med myteri och uppror. Detta då de hade starka lojaliteter åt ofta motsatta sidor: kejsare, regering, marin/militär, pluton, etnisk tillhörighet, klasstillhörighet, etc. Där den västerländska hjärnan ser denna motsättning och strukturerar en hierarki av lojalitet såg japanen ingen motsättning; lojalitet mäts i själen och du kan känna total lojalitet mot flera olika parter utan att försöka rationalisera det. 

Den japanska hederskulturen är också väldigt svår att förstå sig på om man inte vuxit upp med den.

